Internet Of Energy
==================

Tesi di Laurea triennale di Simone Rondelli

Un framework di analisi e di servizi innovativi per la mobilità veicolare elettrica

Relatore: Luciano Bononi
Correlatore: Tullio Salomon Cinotti, Luca Bedogni, Marco Di Felice

Internet of Energy è un progetto di ricerca europeo nato con lo scopo di
sviluppare infrastrutture hardware e software volte a introdurre la mobilità
elettrica veicolare nei moderni contesti urbani.
È stato oggetto di tesi di Federco Montori il quale ha sviluppato un primo
prototipo di piattaforma comprendente un servizio cittadino di gestione delle
ricariche, un’applicazione mobile che vi interagiva e infine un simulatore ne-
cessario al test della piattaforma. Nel corso di oltre un anno di sviluppo ho
riscritto tutte le componenti software che costituivano il progetto ampliando-
ne notevolmente le funzionalità, rendendole modulari e ben ingegnerizzate.
Del progetto originario è stata ereditata l’architettura ontology-based basata
sullo scambio di informazioni tramite il Semantic Information Broker (SIB).
Il mio contributo è iniziato nel 2012 con la riscrittura dell’applicazione mo-
bile che inizialmente funzionava solo in presenza del simulatore. Attualmente
permette di interfacciarsi a un veicolo reale tramite la tecnologia Blue&Me
di Fiat. Questo approccio è stato reso possibile grazie all’opportunità offerta
dal Centro Ricerche Fiat, che ci ha permesso di testare presso loro sede l’ap-
plicazione mobile su un prototipo di Daily elettrico. Ho inoltre introdotto lo
studio del profilo altimetrico e consumo energetico che separa il possessore
dello smartphone da una determinata destinazione.
Nel 2013 ho deciso di riscrivere il Servizio Cittadino per renderlo conforme
a un nuovo protocollo di prenotazione. Ho colto l’occasione per rendere il
servizio altamente performante grazie a tecniche quali: pool di thread, pool
di oggetti e caching.
Infine a cavallo tra il 2013 e il 2014 ho riscritto il simulatore al fine
di ottimizzare il consumo di risorse, velocizzare il setup delle simulazioni
e sopratutto renderlo più conforme alla realtà.
Questo lavoro ha permesso di avere una piattaforma software che permet-
te di valutare realisticamente gli scenari di mobilità elettrica veicolare.



