\chapter{Installazione Ambiente}

\section{Installazione}

Per far interagire tutti gli elementi necessari alla simulazione è necessario installare numerosi framework e librerie. In questa sezione verrà data una guida il più esaustiva possibile per installare e configurare un ambiente funzionante. Verranno inoltre forniti i link specifici per l'installazione di ogni componente qualora insorgano delle problematiche.

Il procedimento di installazione è testato e funzionante su Debian \emph{7} Wheezy (con versioni precedenti potrebbero esserci problemi con le versioni delle librerie) e Ubuntu dalla versione \emph{12.10} alla \emph{13.10}. È stato anche possibile completare l'installazione su MacOSX ma non essendomene occupato personalmente non posso assicurare nulla al riguardo.

\subsection{Installazioni preliminari}

Questi sono i pacchetti che vanno installati su Debian 7 al fine di installare tutti i componenti successivi. Non è sicuro che siano gli unici necessari. È probabile che lo stesso comando vada bene anche per Ubuntu.

\begin{bash}
sudo apt-get install bison flex build-essential zlib1g-dev tk8.4-dev blt-dev libxml2-dev libpcap0.8-dev autoconf automake libtool libxerces-c2-dev libproj-dev libproj0 libfox-1.6-dev libgdal1h libboost-dev
\end{bash}

\subsection{OMNeT++} 

AL momento di scrivere questo documento la versione usata per il progetto è la 4.4 ma in generale le versioni dalla 4.2 in su dovrebbero andare bene. Questo è il link per la versione 4.4 \url{http://www.omnetpp.org/omnetpp/cat_view/17-downloads/1-omnet-releases}. Dopo aver scaricato il tar.gz lo si estragga e si proceda con l'installazione:

\begin{bash}
./configure
make
bin/omnetpp
\end{bash}

\bigskip
\noindent
Durante l'installazione verrà detto di inserire alcune variabili d'ambiente nel file .bashrc non dimenticarsi di eseguire queste direttive.

In Ubuntu 13.10 si può assistere a un bug che determina la sparizione dei menu di OMNeT++, per risolverlo è necessario impostare la seguente variabile d'ambiente nel file  \code{$\sim$/.basrc}:

\begin{bash}
export UBUNTU_MENUPROXY=0
\end{bash}

\noindent
per maggiori informazioni guardare questa discussione su StackOverflow \url{http://stackoverflow.com/questions/19452390/eclipse-menus-dont-show-up-after-upgrading-to-ubuntu-13-10}

\subsection{SUMO}

Seppur SUMO sia disponibile tra i pacchetti di Debian/Ubuntu è necessario comunque scaricare i sorgenti tramite SVN di una versione successiva alla \emph{15340} e compilarli. Questo perchè la versione attualmente disponibile tramite il gestore di pacchetti, ovvero la \emph{0.19.0}, non supporta l'importazione nelle mappe (i file .net.xml) dei dati del profilo altimetrico, fondamentali per avere un modello di consumo energetico del veicolo realistico.

Quindi i comandi necessari, presupponendo di avere Subversion installato, sono:

\begin{bash}
svn co https://sumo.svn.sourceforge.net/svnroot/sumo/trunk/sumo
make -f Makefile.cvs
./configure
make
sudo make install
\end{bash}

Per una trattazione più completa dell'installazione rimando il sito ufficiale \url{http://sourceforge.net/apps/mediawiki/sumo/index.php?title=Installing/Linux_Build}

\subsection{SMART-M3}

La tecnologia Smart-M3 forisce la SIB, ovvero il database semantico usato per lo scambio di informazioni tra i vari componenti del sistema. Noi utilizzeremo nello specifico la RedSIB sviluppata da ARCES e basata su un progetto di Nokia
(Nokia C Smart M3).
La versione supportata dal nostro ambiente è la 0.9 ma anche le successive dovrebbero andare bene. Il link per il download è questo: \url{http://sourceforge.net/projects/smart-m3/files/Smart-M3-RedSIB_0.9/}. Una volta estratto il tar.gz al suo interno troveremo sia i sorgenti che i pacchetti per Debian. Nel caso si intenda compilare i sorgenti rimando alle istruzioni contenute all'interno del pacchetto. Qui ci limiteremo a installare i deb attraverso gli script forniti:

\begin{bash}
sudo ./install.sh     #per architetture x86
sudo ./install_x64.sh #per architetture amd64
\end{bash}

All'interno del pacchetto viene data la possibilità di utilizzare Virtuoso come database RDF ma, seppur probabilmente sia più performante, non lo utilizzeremo in quanto è una feature introdotta recentemente e quindi non abbastanza testata.

\subsection{KPI_Low}

La libreria KPI_Low è un API scritta in C che, attraverso il protocollo SSAP, permette di interfacciarsi alla SIB. È stata scritta da Jussi Kiljander, un ricercatore del VTT Technical Research Centre of Finland, e successivamente modificata da Federico Montori di UNIBO per aggiungervi il supporto alle query SPARQL. Io l'ho modificata al fine di rimuovere dei Memory Leak trovati grazie al tool Valgrind.
In quanto la versione della libreria non è quella originale è necessario usare la nostra versione che si trova nella cartella \code{kpi_low_mod} nella root del progetto.
Le KPI_Low necessitano della libreria SCEW per il parsing XML, la quale non si trova nei repository di Debian/Ubutnu,  è quindi necessario scaricarla dal seguente indirizzo \url{http://nongnu.askapache.com/scew/scew-1.1.3.tar.gz} e compilarla. Una volta scaricata estrarla e spostarsi nella cartella estratta:

\begin{bash}
./configure
make
sudo make install
\end{bash}

Adesso possiamo procedere con l'installazione delle KPI_Low, spostarsi dunque nella cartella \code{kpi\_low\_mod}:

\begin{bash}
./autogen.sh
./configure
make
sudo make install
\end{bash}

per istruzioni più dettagliate guardare il documento \code{kpi_low_mod/KPI_Low.pdf}

\subsection{Importare il progetto in OMNeT++}

Adesso che abbiamo predisposto l'ambiente possiamo procedere con l'importazione in OMNeT++ del simulatore e con la compilazione. Apriamo OMNeT++, se è il primo avvio ci chiederà che Workspace usare proponendocene uno predefinito, in tal caso noi scegliamo la cartella \code{simulator} all'interno della root del progetto. Probabilmente verrà chiesto anche se si vuole abilitare il supporto ai framework MiXiM e INET e se si vogliono importare i porgetti di esmpio, in entrambi i casi diciamo di no. Nel caso in cui il workspace fosse già impostato allora andiamo su \code{File -> Switch Workspace -> Other...} e selezioniamo la cartella \code{simulator} nella root del progetto proprio come sopra. Se a seguito della selezione del workspace \code{simulator} la scheda dei progetti rimane vuota allora andiamo su \code{File -> Import... -> General/Existing Project into Workspace -> Next} e come root directory scegliamo \code{simulator}, dovremmo vedere il progetto \code{veins-2.1} nel riquadro \code{Projects}, lo selezioniamo e clicchiamo su \code{Finish}.

A questo punto non rimane che compilare il progetto. La compilazione può avvenire in due modalità:

\begin{itemize}
	\item \textbf{gcc-debug}: Compila includendo le informazioni di debug rendendo possibile l'utilizzo di \code{gdb} per analizzare il funzionamento del programma. OMNeT++ mette a disposizione un front-end visuale per \code{gdb} che permette di inserire breakpoint nel sorgente ed eseguire l'avanzamento step a step. Inoltre permette di visualizzare il contenuto delle variabili durante l'esecuzione semplicemente semplicemente spostando il cursore sulla variabile interessata nel riquadro dei sorgenti. Queste funzionalità sono da prendere seriamente in considerazione qualora, a seguito di modifiche, la simulazione dovesse fallire.
	\item \textbf{gcc-release}: Compila non includendo le informazioni di debug e applicando le ottimizzazioni previste dal compilatore \code{gcc} con il flag \code{-O2}. Ovviamente questa configurazione è più performante della precedente e andrebbe usata quando, una volta ritenuto stabile il codice, si vogliono eseguire simulazioni batch.
\end{itemize}

Il cambio di modalità di compilazione si può effettuare tramite:\\ \code{Tasto DX su veins-2.1 -> Build Configurations -> Set Active -> gcc-debug/gcc-release}.

I file che fanno parte del simulatore si trovano sotto la directory:\\ \code{simulator/veins-2.1/examples/veins}. 

\chapter{Vista al Centro Ricerche Fiat}\label{app:crf}

In data martedì 1 gennaio io e Alfredo D'Elia siamo andati a Torino al Centro Ricerche Fiat (CRF). Essendo Fiat un partner IoE ha dato la disponibilità a fornire un loro veicolo elettrico al fine di fare prove di interfacciamento con la tecnologia Blue\&{}Me.

L'importanza di questo evento, al di la di dimostrare la possibilità di interfacciare l'applicazione mobile con un veicolo reale senza apportare particolari modifiche, è determinata dal fatto che raccogliendo i dati forniti dalla centralina del veicolo è possibile verificare l'esattezza del modello di consumo del veicolo implementato nel simulatore. Oltre ai dati forniti dalla centralina ci è stato fornita una costante che indica il consumo medio, espresso in Watt, impiegato da un veicolo per ogni tonnellata per ogni km indipendentemente dal tipo di percorso effettuato. Il dato è confidenziale e quindi non verrà pubblicato in questa tesi. Basti sapere che tale numero si avvicina di molto sia ai dati ottenuti dal Daily che da quelli ottenuti dal simulatore. Non mi sono occupato personalmente della validazione del modello della batteria.

\section{Ottenimento dei dati}

Per ottenere i dati Fiat ci ha fornito delle librerie appositamente create per interfacciarsi con il prototipo di Daily fornito. Non so se l'interfaccia Blue\&{}Me sia stata implementata solo sul prototipo da noi usato oppure se sia uno standard interno di Fiat, rimane il fatto che i parametri restituiti dalla centralina sono in costante evoluzione. Infatti, due mesi prima alla data in cui sono andato al CRF, c'è stato un altro incontro. Analizzando i dati raccolti in quell'occasione si possono notare delle differenze significative rispetto a quelli raccolti in mia presenza. Ad esempio era presente un parametro che indicava la distanza percorsa assente nel set di dati raccolto la prima volta.

La libreria di Fiat fornisce i dati con metodologia push: quando un dato cambia la centralina lo invia attraverso l'interfaccia Bluetooth. I dati sono stati scritti su file, aperto in modalità \emph{append}, a mano a mano che venivano inviati all'applicazione per poterli studiare con calma in seguito. Sul file sono stati salvati il timestamp in cui è stato ricevuto il dato, il nome della variabile e il valore della variabile.

Particolarmente soddisfacente è stato vedere l'interfaccia dell'applicazione mobile visualizzare correttamente i dati inviati dal veicolo. Malgrado siano stati necessari non pochi ritocchi al fine di rendere il tutto funzionante. 

\chapter{UniboGeoTools}\label{app:unibo-geo-tools}

Questa libreria è stata sviluppata da me  parallelamente al progetto di laurea. I sorgenti sono disponibili all'indirizzo \url{https://code.google.com/p/unibo-geotools/}. È interamente scritta in Java e non dipende da nessun'altra libreria, scelta fatta per facilitarne la portabilità.

La libreria fornisce funzioni utili al calcolo del percorso tra due punti, al reperimento dell'altitudine di uno o più punti, distanza tra due coordinate geografiche (con diversi algoritmi in base alla precisione richiesta dal calcolo), compressione di punti attraverso l'algoritmo polylines ecc\dots

Il principio di base della libreria è fornire delle interfacce (Java) per le sue funzionalità per le quali vengono fornite delle implementazioni di default, nulla impedisce di dare delle implementazioni diverse.

Tutte le classi sono dotate delle relative classi di test necessarie ad assicurarsi l'integrità della libreria in seguito alle modifiche.

Non fornirò informazioni particolarmente approfondite a riguardo in quanto non è oggetto della tesi. Rimango comunque disponibile a rispondere ad eventuali domande all'indirizzo: simone.rondelli2@studio.unibo.it

\section{Profilo Altimetrico}

L'API fornisce diverse funzione per reperire l'altitudine di uno o più punti a partire dalle loro coordinate geografiche. Nel List. \ref{lst:elevation-api} viene mostrata l'interfaccia della libreria. Vengono fornite due implementazioni di questa interfaccia:

\begin{itemize}
	\item \code{SrtmElevationAPI}: i dati del profilo altimetrico vengono prelevati da un file SRTM (Shuttle Radar Topography Mission). I file SRTM sono stati raccolti dalla NASA attraverso scansioni satellitari che hanno portato ad ottenere i dati di elevazione di quasi tutto il globo terrestre. I file contengono i dati risultanti da queste scansioni e sapendo l'algoritmo di codifica risulta semplice ricavarne il valore di altitudine del punto desiderato. Ovviamente è necessario possedere i file SRTM, a tal proposito la libreria fornisce una funzione per scaricare i file direttamente da internet.
	\item \code{GoogleElevationAPI}: i dati del profilo altimetrico vengono prelevati da un web-service REST fornito da Google. Questo approccio ha i limiti imposti da Google per quanto riguarda la dimensione massima della richiesta e il numero massimo di volte che può essere iterata. Questi limiti possono essere alzati pagando.
\end{itemize} 

\begin{java}[caption={Interfaccia di Elevation API},label={lst:elevation-api}]
package it.unibo.elevation;

/**
 * Defines the base method of Elevation API
 * @author Simone Rondelli - simone.rondelli2@studio.unibo.it
 */
public interface ElevationAPI {

        public double getElevation(double lat, double lon) throws Exception;

        public double getElevation(GeoPoint p) throws Exception;

        public void setElevation(GeoPoint point) throws Exception;
        
        public List<GeoPoint> getElevations(List<GeoPoint> points) throws Exception;

        public void setElevations(List<GeoPoint> points) throws Exception;

        public List<GeoPoint> getElevations(String polyline) throws Exception;

}
\end{java}

\section{Percorso tra due punti}

Grazie a alle funzionalità di questa API possiamo ricavare il percorso stradale tra due punti. Vengono inoltre fornite le informazioni descrittive del percorso (es: ``gira a destra'', ``vai avanti 500 metri'' ecc\dots). L'interfaccia di questa libreria viene mostrata nel List.\ref{lst:direction-api}. Da notare l'utilizzo dei waypoints i quali indicano le deviazioni rispetto al percorso impostato. Le funzioni restituiscono una lista in quanto possono esistere molteplici percorsi che uniscono due punti.

Attualmente esiste una sola implementazione di questa API:

\begin{itemize}
	\item \code{GoogleDirectionApi}: Le informazioni sul percorso vengono prelevate tramite web-service REST forniti da Google. Come nel caso delle \code{GoogleElevationAPI} bisogna prestare attenzione ai limiti imposti da Google per quanto riguarda il numero e la dimensione delle richieste.
\end{itemize}

\begin{java}[caption={Interfaccia di Direction API},label={lst:direction-api}]
package it.unibo.direction;

/**
 * Defines the base method of Direction API
 * @author Simone Rondelli - simone.rondelli2@studio.unibo.it
 */
public interface DirectionAPI {

        public List<Route> getDirectionsBetween(String from, String to) throws Exception;

        public List<Route> getDirectionsBetween(GeoPoint from, GeoPoint to) throws Exception;

        public List<Route> getDirectionsBetween(String from, String to, List<String> waypoints) throws Exception;

        public List<Route> getDirectionsBetween(GeoPoint from, GeoPoint to, List<GeoPoint> waypoints) throws Exception;

}
\end{java}